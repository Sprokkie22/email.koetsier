
Ik vraag ook geen compensatie aan je over de afgelopen jaren maar alleen een nieuw vast bedrag, omdat het anders volgend jaar weer hetzelfde touwtrekken gaat worden. Op dat moment kan ik jouw deel van het meerverbruik op eigen risico afrekenen met de bewoners, zodat er geen discussies meer ontstaan en men verplicht moet meewerken om de factuur van het meerverbruik evenredig te voldoen.

Wat de aanmaning betreft wordt dat natuurlijk niet in jouw schoenen geschoven, maar tracht alleen maar duidelijk te maken dat er een nijpende situatie is ontstaan door de algehele situatie van een te laag ingeschat maandbedrag en een on-evenredige afname van energie, zodat bewoners gaan protesteren.

Je zegt na ons gesprek de airco te hebben verwijderd, maar de bewoners zien nog steeds een afvoerbuis bewegen uit het raam. Je zult begrijpen dat dit mijn onderhandelingspositie met de niet-betalende bewoners er niet gemakkelijker op maakt.

Uiteraard zal ik er alles aan doen en trachten geld te lenen om afsluiting te voorkomen, maar Eneco kennende zou het zomaar kunnen dat ze als drukmiddel eerst afsluiten. Op dat moment is het uiteraard niet jouw schuld maar is dit wel een gevolg van de ontstane situatie, omdat bepaalde afspraken niet werden nagekomen, zoals de plicht dat bewoners extra verbruik evenredig moeten bijbetalen en het verbod op gebruik van energie-onzuinige apparaten, zonder voorafgaand overleg.

